---
icon: server
---

# Gestione dei Dati e delle Prove Raccolte

La responsabilità non termina con la fine del controllo. La gestione sicura e standardizzata delle prove raccolte è essenziale per garantire la validità dei ban e il rispetto della privacy.

* **Archiviazione Sicura:** Le registrazioni video e gli screenshot del controllo contengono una visione del PC del player. Devono essere gestiti e archiviati seguendo procedure rigorose per garantirne l'integrità e la riservatezza. Consigliamo di utilizzare Imgur per Immagini e YouTube per video.
* **Policy di Ritenzione e Archiviazione delle Prove:** Le prove non vengono conservate a tempo indeterminato e seguono cicli di vita diversi.
  * **Registrazioni Video:**
    * La registrazione video completa del controllo deve essere conservata localmente o su un archivio cloud temporaneo per un periodo di **14 giorni** dalla data del controllo.
    * Questo periodo serve a garantire la disponibilità del video per revisioni interne immediate o in caso di appello da parte dell'utente.
    * Trascorsi i 14 giorni, se non ci sono contestazioni in corso, la registrazione video **può essere eliminata in modo sicuro** dal dispositivo dello staffer per rispettare la privacy del player e liberare spazio di archiviazione.
  * **Screenshot (Prove Fotografiche):**
    * Gli screenshot che costituiscono le prove dirette per il ban (es. la finestra del cheat, l'output di un tool, la manipolazione di un file) devono essere caricati **obbligatoriamente** sul canale Telegram designato per l'archiviazione delle prove `Titanet | Ban Proofs`.
    * Il caricamento su Telegram funge da **archivio a lungo termine** per le prove essenziali e deve essere eseguito il prima possibile dopo la conclusione del controllo.
    * Gli screenshot locali possono essere eliminati subito dopo la corretta archiviazione sul canale Telegram.
*   **Censura dei Dati Sensibili:** Se una registrazione o uno screenshot deve essere condiviso con altri membri dello staff (es. in un appello, nel canale delle prove), è **obbligatorio** censurare (oscurare o sfocare) qualsiasi informazione personale o sensibile visibile, come:

    * Indirizzi email, nomi di contatti.
    * Qualsiasi altro dato non strettamente pertinente alla prova di cheating che una volta oscurato non invalida quest'ultima.

    \
    **Tolleranza Zero:** La violazione delle regole di privacy e sicurezza, è considerata una delle infrazioni più gravi. Le conseguenze possono includere la rimozione immediata dal team.
